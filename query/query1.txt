Контекст: Вахтанг, керівник однієї з політичних партій в Україні, перебуваючи у відрядженні у Республіці Польща, дізнався, що його громадянство України було припинено з підстав неналежного оформленні документів під час одержання такого громадянства. Бажаючи продовжувати свою політичну діяльність, Вахтанг домовився із Василем, Петром та Іваном, що ті організують «прихильників», які створять «масовку» під час переходу ним державного кордону України зі сторони Республіки Польща.
11 вересня 2021 року Вахтанг прибув потягом до одного з пунктів пропуску на польсько-українському кордоні, зійшов з нього та у оточенні своїх прихильників (в кількості близько 20 осіб) яких покликали Василь та Петро, почав рухатися до пішохідного переходу. Іван та близько 200 прихильників Вахтанга чекали його на території України, викрикуючи політичні гасла. Польським прикордонникам Вахтанг пред’явив український закордонний паспорт і ті випустили його з території Республіки Польща. На території України Вахтанга та його прихильників чекали українські прикордонники, які оголосили про те, що закордонний паспорт Вахтанга недійсний і він не може потрапити на територію України. Почалася штовханина. Василь та Петро почали відштовхувати службовців ДПС України, створюючи «живий коридор», по якому Вахтанг потрапив на територію України. Під час цієї події ситуативно виникали бійки між прихильниками Вахтанга та службовцями ДПС, пункт пропуску не працював понад 5 годин, виникла черга з автомобілів та громадян як зі сторони України, так і зі сторони Республіки Польща, 11 працівників Національної поліції та 5 працівників ДПС України одержали легкі тілесні ушкодження.